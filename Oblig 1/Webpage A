<!DOCTYPE html>
<head> 
    <title> Webpage A </title>
    <meta charset="utf-8">
    </head>
    <h1>Innovation Camp Text </h1>
    <p>Ideen bak Syvende Far er å gjøre fordeling og bruk av arbeidsplasser både enkelt og effektivt. Den kombinerer en nettside med søkbare kategorier og kalender med fysiske lys og QR-koder foran hver arbeidsplass for enkel oversikt over ledighet og effektiv reservering av arbeidsplasser som møter ansattes formål.

        Nettsiden skal være simpel å navigere seg gjennom, men samtidig være omfattende nok til å utfylle alle brukeres behov og ønsker. Tilgang til nettsiden krever innlogging ved bedrifts e-post eller annen eksisterende internt brukernavn og passord. Dette både for å sikre at ansatte kun kan reservere arbeidsplasser på egen bedrift og for å lett samle enkelte ansattes reservasjoner på samme sted, både ved innlogging på nettsiden og via en konfirmasjons e-post. Nettsiden gir brukeren i begynnelsen valget mellom å bestille arbeidsplass etter spesifikke behov eller kun tilgjengelighet, altså om man ønsker seg en spesifikk arbeidsplass eller bare en tilfeldig. Hvis man ønsker en spesifikk arbeidsplass vil man kunne sortere de forskjellige arbeidsplassene gjennom søkbare kategorier. Disse kategoriene er generelle som størrelse og hva slags type arbeidsplass man ønsker (for eksempel lukket rom, åpen sittekrok eller auditorium), og mer spesifikke som utstyr og spesielle ønsker, for eksempel mikrofonanlegg for zoom-møter og projektor. Ønskede periode for reservering kan søkes på samme vis. Slik vil kun arbeidsplasser som er ledige for reservasjon når ansatte ønsker å reservere rom og som møter deres andre kriterier vises.
        For å kunne ha mest mulig oversikt vil reserveringene som passer overnevnte krav skildres i en oversiktskalender. Her vil det stå hva som er ledig når eller hvor lenge noe er opptatt. Det vil også vise til hvilke dager der det er lite ledig og til dager der det er mye ledig. Kalenderen vil også kunne gi lokasjon og enkel informasjon om arbeidsplassen. Det vises også til bilder over arbeidsplassen som vil gjøre det lettere for brukeren å være sikre på at den valgte plassen kan oppfylle sine behov, samt kart over alle arbeidsplassene for å kunne finne fram til sin reservasjon. Hvis man har spesielle kriterier vil arbeidsplasser som ikke oppfyller kriteriene falle bort fra kalenderen. Mulige arbeidsplasser kan også samles i en separat liste, og enten ved å trykke på et alternativ fra denne listen eller ved å trykke på ønsket arbeidsplass på oversiktskalenderen kan en egen kalender for hver arbeidsplass vises. Dette siden samling av alle arbeidsplasser med få kategorikrav vil være for fullt og uoversiktlig. For å unngå at ansatte bestiller mer enn det de trenger, vil det være mulighet for å begrense hvor langt frem i tid en reservering er mulig å gjøre og hvor lenge enkelte ansatte kan reservere for. Denne begrensningen er justerbar etter bedriftens prioriteringer og for å tilpasse den faktiske arbeidssituasjonen. Syvende Far åpner for mulighet både for og uten tilkobling til ansattes eksisterende ID-kort. Denne muligheten er best egnet for bedrifter som allerede anvender ID-kort for tilgang til separate rom. Angående bedriftens prioriteringer og potensielle tilgangsbegrensninger kan reservasjoner tilknyttes ID-kortet til den som reserverte og andre medarbeidere inkludert i samme reservasjon. Inkludering av andre ansatte på reservert arbeidsplass for å gi tilgang via ID-kort kan gjøres under reservering eller fortløpende av den ansatte som reserverte arbeidsplassen.</p>